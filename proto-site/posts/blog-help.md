###### 19 Οκτωβρίου 2015

## Βοήθεια για το blog

Έφτιαξα αυτό το ενδεικτικό blog για να σας δείξω ότι μπορείτε πανεύκολα να έχετε κι εσείς κάτι τέτοιο στο site σας.

Ένα blog αποτελείται ουσιαστικά α) από ένα σύνολο ξεχωριστών δημοσιεύσεων, και β) από μια κεντρική σελίδα που δείχνει τις συνόψεις των δημοσιεύσεων όλες μαζί.

Όλα αυτά στην περίπτωσή μας είναι αρχεία `.md` φυσικά!

Για καλύτερη οργάνωση των δημοσιεύσεων τις βάζουμε όλες σε έναν φάκελο, π.χ.: `posts`.

Hint: Στο GitHub για να δημιουργήσετε/μεταφέρετε ένα αρχείο μέσα σε φάκελο δώστε του όνομα **που να περιλαμβάνει και το φάκελο**, π.χ. ονομάστε το: `posts/naxos.md`

### Δημοσιεύσεις

Φτιάξτε απλά σελίδες `.md` όπως ξέρετε ήδη.

Συστήνουμε να έχουν μόνο μία ενότητα `##` που θα είναι και ο τίτλος τους. Οι υπόλοιπες ας είναι υποενότητες 3ου επιπέδου `###`.

Μπορείτε να βάλετε και ημερομηνία. Συστήνουμε να τη βάλετε πάνω πάνω σαν υποενότητα 6ου επιπέδου, δηλαδή: `###### 19 Οκτωβρίου 2015`

### Κεντρική σελίδα blog

Δημιουργήστε ένα νέο αρχείο στο ριζικό φάκελο με όνομα π.χ. `blog.md` και μέσα βάλτε κάτι σαν αυτό:

```markdown
# Blog

[preview:5](posts/blog-help.md)
- - - -
[preview:3](posts/naxos.md)
- - - -
[preview:4](posts/seferis.md)
- - - -
```

όπου ο αριθμός δίπλα στη λέξη `preview` δηλώνει τον αριθμό των παραγράφων που θα συμπεριληφθούν στη σύνοψη κάθε δημοσίευσης. Υπόψιν ότι και οι επικεφαλίδες μετράνε σαν παράγραφοι.

Οι τέσσερις παύλες `- - - -` είναι διαχωριστική γραμμή ανάμεσα στις συνόψεις.






